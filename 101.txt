104 Heimatrygging TM4

VÁTRYGGINGARSKILMÁLAR

1. Þeir sem vátryggðir eru.
    1.1 Vátryggðir eru vátryggingartaki, maki hans eða sambýlismaki og ógift börn, enda eigi þessir einstaklingar sameiginlegt lögheimili á Íslandi, búi á sama stað og hafi sameiginlegt heimilishald.
2. Greiðsla iðgjalds.
    2.1 Greiða skal fyrsta iðgjald þegar vátryggingin gengur í gildi og síðari iðgjöld á tilgreindum gjalddögum. Félagið sendir vátryggingartaka tilkynningu um greiðslu iðgjaldsins. Í tilkynningunni skal greiðslufrestur tilgreindur sérstaklega sem skal vera einn mánuður hið skemmsta frá þeim degi sem tilkynningin er send.
    2.2 Sé iðgjald ekki greitt þegar greiðslufresti lýkur, skv. (samkvæmt) 1. mgr. (málsgrein) er félaginu heimilt að senda sérstaka aðvörun, þar sem greiðslu er krafist innan 14 daga, ella fellur vátryggingin niður sé iðgjaldið þá enn ógreitt.
    2.3 Hafi vátryggingartaki ekki samið sérstaklega við félagið um greiðslu iðgjaldsins áður en frestur, skv. 2. mgr. rennur út telst það ógreitt, ef það er ekki að fullu greitt þegar fresturinn er úti.
    2.4 Krafa um greiðslu iðgjalds er send á heimilisfang vátryggingartaka sem tilgreint er í þjóðskrá nema hann hafi tilgreint annað heimilisfang sérstaklega. Breytingar á tilgreindu heimilisfangi skal þegar í stað tilkynna félaginu.
    2.5 Falli vátrygging niður, skv. 2. mgr. skal vátryggingartaki engu að síður greiða iðgjald fyrir það tímabil sem vátryggingin var í gildi. Reiknast þá iðgjaldið sem um skammtímatryggingu hafi verið að ræða.
    2.6 Við innheimtu iðgjalds er félaginu heimilt að innheimta sérstakt gjald, sem nánar skal tilgreint í iðgjaldaskrá til að standa straum af kostnaði við innheimtu iðgjaldsins. Þess skal einnig getið sérstaklega í tilkynningu um greiðslu iðgjaldsins.
3. Verðtrygging og vísitala.
    3.1 Vátryggingarfjárhæðir og aðrar fjárhæðir sem tilgreindar eru í vátryggingarskírteini eða iðgjaldskvittun til afmörkunar á ábyrgð félagsins breytast einu sinni á ári við upphaf vátryggingartímabils í hlutfalli við breytingar á vísitölu neysluverðs til verðtryggingar.
    3.2 Fjárhæðir sem tilgreindar eru á yfirlitsmynd Innbústryggingar aftast í skilmálum þessum miðast við vísitölu neysluverðs til verðtryggingar þegar hún var 436,3 stig í ágúst 2016. Fjárhæðirnar breytast einu sinni á ári við upphaf vátryggingartímabils í hlutfalli við breytingar á vísitölunni.
4. Gildistími – endurnýjun og uppsögn.
    4.1 Vátryggingin gildir fyrir það tímabil sem tilgreint er í vátryggingarskírteini eða iðgjaldskvittun. Þegar tímabilinu lýkur framlengist vátryggingin um eitt ár í senn nema vátryggingartaki hafi sagt henni upp innan mánaðar frá því að félagið sendi tilkynningu um gjalddaga hins nýja tímabils skv. gr. (grein) 2.1. Ekki er þó skylt að tilkynna uppsögn fyrr en tvær vikur eru til loka tímabilsins.
    4.2 Nú hefur vátryggingaratburður orðið, sem leitt hefur til alvarlegs trúnaðarbrests milli félagsins og vátryggingartaka, eða áhættumat, sem er til grundvallar vátryggingunni og iðgjald miðast við, hefur gerbreyst, er félaginu þá heimilt að segja tryggingunni upp með tveggja mánaða fyrirvara. Verði þrjú bótaskyld tjón á 18 mánaða tímabili hefur félagið rétt til þess að segja vátryggingunni upp. Skrifleg uppsögn skal fara fram án ástæðulauss dráttar eftir að félaginu varð kunnugt um atvik sem veita því rétt til uppsagnar. Félaginu er skylt að endurgreiða hlutfallslega iðgjald fyrir þann tíma sem eftir er af vátryggingartímabilinu.
5. Tilkynning um tjón.
    5.1 Þegar tjón er orðið skal vátryggður tafarlaust tilkynna félaginu um atvikið. Sama gildir ef hann fær eða ætti að fá vitneskju eða grun um að skaðabótakrafa, sem ætla má að vátryggingin nái til, verði gerð á hendur honum.
    5.2 Auk tilkynningar til félagsins, skv. 1. mgr. skal jafnframt tilkynna lögreglu tafarlaust um innbrot, þjófnað, skemmdarverk og rán með ósk um rannsókn.
    5.3 Verði þjófnaður erlendis, skal skýrsla lögreglu á staðnum fylgja tilkynningu til félagsins um tjónið.
    5.4 Þegar um þjófnað er að ræða, verður vátryggður að sanna að slíkur atburður hafi átt sér stað. Félagið greiðir ekki bætur, þegar vátryggður hefur gleymt hlut, týnt honum eða farið þannig með að við missi mætti búast.
    5.5 Vanræksla á skyldum vátryggðs, skv. 1. til 4. mgr. getur varðað lækkun eða missi bóta efir lögum nr. (númer) 30/2004 um vátryggingarsamninga.
6. Ráðstafanir til varnar tjóni.
    6.1 Þegar það atvik sem vátryggt er gegn, hefur gerst eða hætta er á að það beri að höndum, ber vátryggðum að reyna að afstýra tjóninu. Vanræksla í því efni getur varðað lækkun eða missi bóta, sbr. (samanber) lög um vátryggingarsamnnga.
7. Ásetningur og stórkostlegt gáleysi vátryggðs.
    7.1 Valdi einhver hinna vátryggðu tjóni af ásetningi ber félagið enga ábyrgð á tjóninu. Hafi hann valdið tjóninu af stórkostlegu gáleysi, og sé um að ræða aðra vátryggingu en ábyrgðartryggingu, er félagið laust úr ábyrgð í heild eða að hluta.
8. Vátrygging hjá öðru félagi.
    8.1 Þegar tjón hefur orðið og í gildi er önnur vátrygging sem tekur til tjónsins, skal uppgjör bóta fara fram eftir því sem mælt er fyrir um í 37. gr. laga um vátryggingarsamninga. Ákvæði þetta gildir þó ekki um Slysatryggingu í frítíma skv. III. kafla.
9. Takmörkun á gildissviði vátryggingarinnar.
    9.1 Vátryggingin tekur ekki til tjóns sem hljótast við eftirtalin tilvik:
        a. stríð, óeirðir, uppþot, verkfallsaðgerðir eða aðra sambærilega atburði,
        b. af völdum kjarnorku, jónandi geislunar eða geislavirkra efna,
        c. eldgos, jarðskjálfta, skriðuföll, snjóflóð, vatnsflóð og aðrar náttúruhamfarir nema annars sé sérstaklega getið,
        d. hvers konar líffræðileg eða efnafræðileg áhrif og/eða eitrun, þ.m.t. (þar með talið) vegna sýkla og veira, sem hljótast af völdum hryðjuverka.
10. Greiðsla bóta og vextir.
    10.1 Krefjast má greiðslu bóta 14 dögum eftir að félagið átti þess kost að afla þeirra upplýsinga sem þörf var á til að meta vátryggingaratburðinn og ákveða fjárhæð bóta. Vátryggður á rétt á vöxtum af kröfu sinni skv. 50. gr. laga um vátryggingarsamninga.
11. Endurkröfuréttur.
    11.1 Eigi vátryggður fébótakröfu á hendur öðrum vegna bótaskylds tjóns, öðlast félagið þann rétt að svo miklu leyti sem það hefur greitt vátryggðum bætur.
12. Lög um vátryggingarsamninga, lausn ágreiningsmála o.fl. (og fleira).
    12.1 Að öðru leyti en kveðið er á um í skilmálum þessum, vátryggingarskírteini eða öðrum gögnum, sem vátryggingarsamningurinn byggir á, gilda um hann lög nr. 30/2004 um vátryggingarsamninga.
    12.2 Ágreiningi varðandi vátryggingarsamning og bótaskyldu félagsins að öðru leyti má skjóta til úrskurðarnefndar í vátryggingamálum. Upplýsingar um nefndina og starfshætti hennar má fá hjá félaginu.
    12.3 Þrátt fyrir úrræði 2. mgr. er aðilum heimilt að leggja ágreininginn fyrir dómstóla. Slík mál, svo og önnur mál sem rísa út af vátryggingu þessari, skulu rekin fyrir Héraðsdómi Reykjavíkur. Félaginu er þó einnig heimilt að höfða mál út af vátryggingunni á heimilisvarnarþingi vátryggingartaka.
    12.4 Heimili félagsins og varnarþing er í Reykjavík.
13. Vátryggingarsvið.
    13.1 Í vátryggingu þessari eru þrettán tegundir vátrygginga, þar af fimm valkvæðar, með eftirfarandi heiti:
        I. Innbústrygging,
        II. Ábyrgðartrygging,
        III. Slysatrygging í frítíma,
        IV. Umönnunartrygging barna,
        V. Sjúkrahúslegutrygging,
        VI. Greiðslukortatrygging,
        VII. Málskostnaðartrygging,
        VIII. Forfallatrygging, (Valkvæð, skildagi 14)
        IX. Farangurstrygging, (Valkvæð, skildagi 2)
        X. Farangurstafartrygging, (Valkvæð, skildagi 2)
        XI. Sjúkrakostnaðar- og ferðarofstrygging erlendis, (Valkvæð, skildagi 1)
        XII. Innbúskaskó. (Valkvæð, skildagi 12)
        XIII. Áfallahjálp.
        XIV. Heimagistingartrygging (Valkvæð, skildagi nr. 14)

Skilmálar fyrir einstakar vátryggingar. 

I. INNBÚSTRYGGING.

14. Vátryggingarstaðurinn.
    14.1 Vátryggingin gildir á því heimili vátryggingartaka sem nefnt er í vátryggingarskírteini. Hún tekur jafnframt til innbús sem um stundarsakir er hérlendis utan heimilis hans, þó ekki í lengri tíma en 12 mánuði frá því það fór fyrst af heimili. Hámarksbætur takmarkast þá við 15% vátryggingarfjárhæðarinnar. (Sjá nánar yfirlitsmynd aftast í skilmálunum).
    14.2 Við búferlaflutning innanlands gildir vátryggingin á báðum stöðum í einn mánuð frá þeim tíma sem vátryggður fékk umráð yfir hinu nýja húsnæði. Tjón við flutning innbús er undanskilið.
    14.3 Skylt er að tilkynna félaginu verði breytingar á vátryggingarstað innan vátryggingartímabilsins, ella getur ábyrgð félagsins fallið niður í heild eða að hluta sbr. 24. gr. laga um vátryggingasamninga.
15. Vátryggðir munir.
    15.1 Vátryggt er innbú og aðrir persónulegir lausafjármunir vátryggðs sem fylgja almennu heimilishaldi og teljast ekki vera hluti af fasteign eða almennu fylgifé hennar. Sérstakar reglur gilda um sérgreint innbú sem sjá má á yfirliti yfir vátryggingarsvið innbústryggingar aftast í þessum skilmálum.
    15.2 Vátryggingin tekur til auka- og varahluta sem tilheyra vélknúnu ökutæki, hjólhýsi, fellihýsi, pallahýsi, tjaldvagni eða skemmtibát í eigu vátryggðu og eru til einkanota, sem geymdir eru í bílskúr eða annarri læstri geymslu á heimili vátryggingartaka sem tilgreint er í vátryggingarskírteini. Hámarksbætur við hvern tjónsatburð eru 2% af vátryggingarfjárhæðinni.
    15.3 Vátryggingin tekur til mótorknúinna tómstundaáhalda ásamt fylgihlutum og óskráningaskyld farartæki s.s. golfbíla, smábáta, sæsleða eða sambærilegra tækja, ásamt fylgihlutum. Hámark bótafjárhæðar er kr. 250.000.- pr. hlut (fylgihlutir innifaldir), hámark í hverjum tjónsatburði er kr. 650.000.- eftir að eigin áhætta hefur verið dregin frá.
16. Munir sem vátryggingin bætir ekki.
    16.1 Vátryggingin bætir ekki tjón á dýrum, vélknúnum ökutækjum, hjólhýsum, tjaldvögnum, bátum eða loftförum, þ.m.t. drónum, né heldur hlutum sem tilheyra nefndum tækjum nema að því marki sem fram kemur í gr. 15.2 og 15.3.
17. Vátryggingarsvið.
    17.1 Bótaskyld tjónsatvik og takmarkanir á bótaskyldu með tilliti til einstakra innbúsmuna eru tilgreind á sérstakri yfirlitsmynd sem er að finna aftast í skilmálunum.
    17.2 Auk vátryggingarverndar skv. 1. mgr. er vátryggingartaka heimilt að kaupa víðtækari innbústryggingu er nefnist Innbúskaskó. Um hana gildir sérstakur skildagi sem prentaður er aftan við almennu skilmálana.
18. Björgunarkostnaður og afnotamissir.
    18.1 Vátryggingin bætir tjón og kostnað sem vátryggður kann að verða fyrir vegna nauðsynlegra aðgerða til að forða yfirvofandi tjóni eins og nánar er mælt fyrir um í 38. gr. laga um vátryggingarsamninga.
    18.2 Vátryggingin bætir afnotamissi húsnæðis, ef nauðsynlegt reynist að flytjast úr því vegna bótaskylds tjóns samkvæmt vátryggingarskilmálum þessum. Bætur miðast við þann tíma sem viðgerð stendur yfir og miðast við leigu á sambærilegu húsnæði og tjónið varð í. Bæturnar geta þó ekki numið hærri fjárhæð en sem nemur 1% af vátryggingarfjárhæðinni fyrir hvern mánuð og greiðast ekki fyrir lengri tíma en sex mánuði eftir hvern vátryggingaratburð. Eyðileggist húsnæðið og ekki er gert við það, greiðist afnotamissir sem nemur einum mánuði. Ef húsaleigukostnaður er greiddur úr annarri vátryggingu greiðist ekki afnotamissir úr tryggingu þessari.
19. Ákvörðun bóta.
    19.1 Bætur miðast, að svo miklu leyti sem unnt er, við það að fjárhagsstaða vátryggðs verði sú hin sama og fyrir tjónið.
    19.2 Bætur greiðast á grundvelli verðs á nýjum hlutum. Frádráttur vegna aldurs og notkunar kemur því aðeins til greina að notagildi hlutanna hafi minnkað verulega fyrir vátryggðan. Þegar tjón veldur eingöngu útlitsgalla en rýrir ekki notagildi hins vátryggða greiðast ekki bætur.
    19.3 Þrátt fyrir ákvæði í grein 19.2 og um er að ræða bætur vegna eftirtalinna muna þá gilda neðangreindar afskriftareglur:

        Munir sem afskriftaregla tekur til:                                                         Ár án aldurs- frádráttar    Eftir það árlegur frádráttur
        
        Fatnaður fullorðinna                                                                        1 ár                        20%
        Fatnaður barna                                                                              1 ár                        30%
        Hljómflutningstæki, sjónvörp og útvörp Myndspilarar og myndupptökutæki Önnur rafmagnstæki   2 ár                        10%
        Myndavélar og linsur                                                                        1 ár                        10%
        Reiðhjól                                                                                    1 ár                        20%
        Skíða- og viðlegubúnaður                                                                    1 ár                        10%
        
        Frádráttur getur hæstur orðið 70%. 

    19.4 Varðandi tölvur gildir sú sérregla að þær afskrifast um 10% af endurnýjunarverði fyrir hverja sex mánuði sem líða frá kaupdegi til tjónsdags. Tölvur 5 ára eða eldri bætast því ekki. Varðandi síma og spjaldtölvur og hvers konar önnur snjalltæki, ásamt fylgihlutum þeirra gildir sú sérregla að þessir munir afskrifast um 20% af endurnýjunarverði fyrir hverja sex mánuði sem líða frá kaupdegi til tjónsdags. Tæki eldri en 30 mánaða bætast því ekki.
    19.5 Bætur vegna tjóns á filmum eða myndböndum takmarkast við verð á nýjum óáteknum filmum eða myndböndum. Minjagildi bætist ekki.
    19.6 Félagið ákveður hvort tjón sé bætt með greiðslu peninga, með greiðslu kostnaðar vegna fullnægjandi viðgerðar, eða með því að afhenda tjónþola muni samsvarandi þeim sem tjón varð á.
    19.7 Tjón á munum sem tilheyra pari eða samstæðu bætast hlutfallslega.
    19.8 Ef tjón á mun er bætt sem altjón getur félagið krafist afhendingar á hinum vátryggða mun. Glataðir eða stolnir munir, sem koma fram eftir að bótagreiðsla hefur verið innt af hendi, eru eign félagsins og skal þeim skilað til þess.
20. Vátryggingarfjárhæð, undirtrygging og eigin áhætta.
    20.1 Hámarksbætur vegna hvers tjónsatviks og samanlagt á vátryggingarárinu er sú vátryggingarfjárhæð sem tilgreind er á vátryggingarskírteini eða iðgjaldskvittun.
    20.2 Nauðsynlegt er, að vátryggingarfjárhæðin sé í samræmi við verðmæti alls innbúsins.
    20.3 Ef breytingar, aðrar en á vísitölu neysluverðs til verðtryggingar, verða á verðmæti innbús á vátryggingartímabilinu, er nauðsynlegt að vátryggður tilkynni félaginu það til þess að fullur bótaréttur haldist.
    20.4 Ef heildarverðmæti hins vátryggða innbús er hærra en vátryggingarfjárhæðin, greiðir félagið aðeins hlutfallslegar bætur. Ef verðmæti innbús er til dæmis tvöfalt hærra en vátryggingarfjárhæðin, hefur það í för með sér að bætur, sem annars yrðu kr. (krónur) 1.000.000, verða aðeins kr. 500.000.
    20.5 Hafi tjón á innbúi verið bætt, lækkar vátryggingarfjárhæðin um það sem bótunum nemur frá tjónsdegi til loka vátryggingartímabilsins.
    20.6 Gegn hlutfallslegu viðbótariðgjaldi má þó hækka vátryggingarfjárhæðina í það sem hún var fyrir tjón.
    20.7 Eigin áhætta vátryggðs vegna hvers tjónsatviks er sú fjárhæð sem nánar er tilgreind í skírteini eða iðgjaldskvittun.

II. ÁBYRGÐARTRYGGING.

21. Almennt um skaðabótaskyldu og ábyrgðartryggingu.
    21.1 Samkvæmt íslenskum lögum bera menn bótaábyrgð á tjóni, sem þeir valda öðrum vegna mistaka eða vanrækslu. Þessi regla er nefnd sakarregla, og er hún grundvallarregla í íslenskum lögum eða réttarvenju. Ef sá, sem sóttur er til greiðslu bóta, á ekki sök á tjóninu, ber hann yfirleitt ekki bótaábyrgð.
    21.2 Hlutverk ábyrgðartryggingar er að greiða skaðabætur fyrir vátryggðan, ef hann hefur bakað sér bótaábyrgð (að því leyti, sem tjónþoli á ekki að bera það sjálfur vegna meðsakar eða meðábyrgðar) og einnig að greiða kostnað, sem vátryggður verður fyrir, ef skaðabótakrafa er gerð á hendur honum.
    21.3 Þar sem skaðabótaábyrgð að lögum er oft flókið álitaefni, ber vátryggðum að leita samráðs við félagið um réttarstöðu sína, sé hann krafinn bóta vegna tjóns, sem hann er talinn eiga sök á. Jafnframt er honum bent á að lesa eftirfarandi ábyrgðartryggingarskilmála með þetta í huga.
    21.4 Viðurkenning vátryggðs á skaðabótaskyldu skuldbindur aðeins hann en ekki félagið. Vátryggður getur því með slíkri viðurkenningu átt það á hættu að þurfa sjálfur að greiða bætur vegna tjóns, sem ábyrgðartryggingin tekur ekki til.
22. Gildissvið ábyrgðartryggingarinnar.
    22.1 Skaðabótaskylda að lögum. Félagið vátryggir gegn þeirri skaðabótaskyldu er fellur á vátryggðan sem einstakling (þ.e. (það er) utan atvinnurekstrar) samkvæmt íslenskum lögum, enda sé skaðabótaskyldan bein afleiðing af tjóni á mönnum eða munum (þ.m.t. fasteignum og dýrum) og ekki víðtækari en venjuleg skaðabótaskylda utan samninga. Vátryggingin bætir þó ekki skaðabótaskyldu sem fellur á vátryggðan vegna atvinnu hans, hvort sem um er að ræða eigin atvinnurekstur eða vinnu í þjónustu hjá öðrum.
    22.2 Bætur umfram lagaskyldu. Valdi barn vátryggingartaka tjóni, sem ekki er bótaskylt að lögum, bætir félagið tjónið sé barnið yngra en 10 ára. Ef sá sem tjón bíður er meðvaldur eða meðábyrgur skerðist bótaréttur í samræmi við það. Vátryggingarvernd samkvæmt ákvæði þessu gildir ekki, þegar barnið er aðili að umferðartjóni og tjón verður á skráningarskyldu ökutæki í notkun.
23. Undanskildar áhættur.
    23.1. Ábyrgðartrygginginbætirekkitjón:
    a. sem hinir vátryggðu valda hverjir öðrum,
    b. á munum, sem vátryggður hefur að láni, til leigu, geymslu eða eru af öðrum ástæðum í vörslu hans, þar á meðal munum, sem vátryggður hefur með höndum heimildarlaust,
    c. sem vátryggður ber skaðabótaábyrgð á sem eigandi eða notandi skips, báts, loftfars, þ.m.t. dróna, skotvopna sem vátryggður hefur ekki skotvopnaleyfi fyrir, dýrs eða skráningarskylds vélknúins ökutækis,
    d. sem stafar af eldsvoða, vatni vegna slökkvistarfs, reyk, sóti eða sprengingu,
    e. vegna sekta, málskostnaðar eða annarra útgjalda í sambandi við refsimál,
    f. vegna endurkröfu frá Tryggingastofnun ríkisins eða öðrum opinberum tryggingastofnunum,
    g. sem fellur á vátryggðan sem eiganda húseignar eða húseignarhluta nema Fasteignatrygging sé í gildi sem viðbót við Heimatryggingu,
    h. sem verður sökum mengunar lofts, jarðar, gróðurs, sjávar eða vatns, þó að því undanskildu ef tjónið verður rakið til eins ákveðins atburðar,
    i. sem hlýst af langvarandi raka eða vatnsleka,
    j. sem verður í fjallabruni á reiðhjóli og við þátttöku í hvers konar hjólreiðakeppni eða æfingum til undirbúnings fyrir hjólreiðakeppni.
    23.2 Ef svo háttar til að í gildi er bæði Heimatrygging og Fasteignatrygging, sbr. g. lið 1. mgr., nær ábyrgðartryggingin jafnframt til ábyrgðar vátryggðs vegna tjóns sem verður í tengslum við minni háttar viðhald eignarinnar. Fari áætlaður kostnaður við verklegar framkvæmdir vegna viðhalds eignarinnar hins vegar fram úr 5% brunabótamats hennar, eða ef vinnupallar eru notaðir við framkvæmdirnar, ber að tilkynna félaginu um það, enda nær ábyrgðartryggingin ekki óbreytt til framkvæmda við slíkar aðstæður.
24. Landfræðileg takmörk og tímatakmörk.
    24.1 Vátryggingin gildir á Íslandi svo og á ferðalagi hvar sem er í allt að 92 daga talið frá brottfarardegi.
    24.2 Komi afleiðingar athafna eða athafnaleysis, sem tjón hefur hlotist af og átt hafa sér stað á vátryggingartímanum, ekki í ljós fyrr en vátryggingin er fallin úr gildi, greiðir félagið bætur samt sem áður. Á hinn bóginn greiðir félagið ekki bætur fyrir tjón, sem er afleiðing athafna eða athafnaleysis fyrir þann tíma er vátryggingin hófst, enda þótt tjónið komi ekki í ljós fyrr en á vátryggingartímanum.
25. Vátryggingarfjárhæð og eigin áhætta vátryggðs.
    25.1 Hámarksbætur vegna hvers tjónsatviks og samanlagt á vátryggingarárinu er sú fjárhæð sem tilgreind er á vátryggingarskírteini eða iðgjaldskvittun.
    25.2 Auk bóta til tjónþola greiðir félagið kostnað við málsvörn, enda þótt þetta samanlagt nemi hærri fjárhæð en vátryggingarfjárhæðinni. Utan Norðurlanda takmarkast þó bótaskyldan við vátryggingarfjárhæðina.
    25.3 Í hverju tjóni ber vátryggður 10% eigin áhættu, en með hámarki og lágmarki, sem fram kemur á vátryggingarskírteini eða iðgjaldskvittun.
    25.3 Ef það er miðvikudagur þá greiðir tjónþoli 10% álag á eigináhættu